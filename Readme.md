# DMS-Blockchain

## Удиртгал
Энэхүү бүтээлийн зорилго нь блокчэйн технологи ашиглан бичвэрүүдийг найдвартай, зөв зохистой хадгалах, баталгаажуулахад оршино. 

Хуурамч бичиг баримт үйлдэх, сураагүй сургуулийн диплом авах зэрэг гэмт үйлдлүүд бидний нүдэнд бараг ил болтлоо газар авчээ. Энэхүү асуудал нь хадгалалтын хамгийн чухал хэсэг болох баталгаажуулалтын хангалттай механизм байхгүйгээс үүсдэг. Өөрөөр хэлбэл тухайн хавтастай цаас эсхүл PDF файл бүхий баримт бичгийг гэмт этгээд хуулбарлан өөрийн болгох, тухайн байгууллагын эрх бүхий албан тушаалтан хуурамчаар шинээр үйлдэх зэрэг үйлдлүүдийн цаана тамга, серийн дугаар зэргээр баталгаажуулдагаас үүдэн хуурамчаар үйлдэх боломж бий болдог. Мөн хадгалалтыг хэрхэн байлгах эсэхээс шалтгаална.

Өнөөдрийг хүртэл аливаа диплом, сертификат, батламж гэх мэт бүхий л албан бичвэрүүдийг бид төвлөрсөн өгөгдлийн санд буюу тодорхой нэг сервер дээр хадгалж иржээ. Энэхүү хадгалалт нь хөгжүүлэгч эсхүл тухайн байгууллагын эрх мэдэлд оршдог учраас хэн, хэзээ, хаана, ямар сургалт эсхүл шагнал авсан тухай бүртгэлийг байгууллага өөрөө удирддаг. Иймээс дээрх үйл явц нь үйлчлүүлэгч болон байгууллагын хоорондын итгэлцэл дээр тогтдог системийг үүсгэжээ. Технологи улам боловсронгуй болох тутамд өмнөх алдааг засч, сайжруулсаар байх нь хөгжүүлэгч бидний үүрэг билээ.

Бидний хөгжүүлж буй шийдэл нь дээрх баталгаажуулалт болон хадгалалтын асуудлыг блокчэйн технологи дээр суурилан үгүй болгож байгаа юм. Үүний тулд бид DLT буюу тархмал хөтлөлтийн технологийг ашиглаж, баталгаажуулалт, хадгалалтыг хүний оролцоогүйгээр, криптограф ашиглан бий болгож байна. 

One-way function буюу параметрүүдийг ашиглан хариуг нь гаргаж болох ч хариунаас хөөж параметрүүдийг олох боломжгүй математикийн хүндрүүлсэн томъёог ашигласнаар нэгэнт баталгаажсан өгөгдлийг засах боломжгүй болгоно. Мөн DLT нь тархмал байдлаар, ямар нэгэн сервер дээр өгөгдлийг хадгалдаггүйн дээр криптограф ашиглан шифрлэлтийг хийж хадгалдаг учраас дурын этгээд тайлах боломжгүй (зөвхөн нууц түлхүүрийг эзэмшигч тайлах), найдвартай хадгалах боломжийг үүсгэдэг.

## Технологийн шийдэл

#### [Hyperledger Fabric](https://www.hyperledger.org/use/fabric)

Hyperledger Fabric нь аж ахуй нэгжийн хэрэгцээг хангахуйц, нээлттэй эх бүхий удирдлагат DLT платформ юм.

#### [Kubernetes](https://kubernetes.io/docs/home/)
Hyperledger Fabric -г Kubernetes ашиглаж ажлуулах боломжтой ингэснээр системийн ачаалал даах, хүрэлцээтэй байх бололцоо нэмэгддэг.

#### [Next.js](https://nextjs.org/)
Хэрэглэгчийн интэрфейс хөгжүүлэлт

## Зохиомж

![Architecture](https://raw.githubusercontent.com/DiverseSolutions/DMS-Blockchain/main/images/architecture.jpg)
